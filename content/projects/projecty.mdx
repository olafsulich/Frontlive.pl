---
title: 'Projecty'
excerpt: 'Aplikacja do zarządzania projektami dla zespołów. Możliwość ustalania ról, tasków, sprintów to tylko niektóre z funkcji tego projektu'
image: '/images/projecty-3.png'
imageOpenGraph: '/images/projecty-seo.png'
variant: 'yellow'
technologies: ['React', 'TypeScript', 'Redux', 'Firebase', 'Formik']
order: 3
---

Aplikacja do zarządzania projektami dla zespołów. Możliwość ustalania ról, tasków, sprintów to tylko niektóre funkcji tego projektu.

![](/images/projecty-3.png)

## Informacje

- [Repozytorium na GitHubie](https://github.com/olafsulich/Projecty)
- [Wersja live projektu](https://projecty.netlify.app/)

## Technologie

- React
- TypeScript
- Redux
- Firebase
- Formik

## Proces

Projecty powstawało, gdy zacząłem realizować swoje pierwsze, komercyjne projekty wraz z grupą Hypnocoders. W tamtym okresie bardzo dużo nauczyłem się o **pracy w zespole**, wydzielania zadań, ustalania spritów itp.
Podczas tej intenywnej nauki wpadłem na pomysł stworzenia aplikacji, która mogłaby usprawnić nam pracę. W teorii, dzieki niej moglibyśmy wydzielać zadania, planować sprinty i komunikować się ze sobą przy użyciu ogłoszeń.

![Wybór odpowiedniej dla nas roli przy zakładaniu zaspołu](https://camo.githubusercontent.com/7f9d9ee3ab35d4beca772095402c721b00a51270670f9ad57ddfcac814cd0fa4/68747470733a2f2f692e6962622e636f2f67366a7a4832702f53656c6563742d526f6c2e706e67)

Przy dołączaniu do zespołu wybieramy odpowiednią dla nas rolę, mamy do wyboru developera, designera, project managera i QA.

## Historia nienaprawionego błędu

Projekt z początku powstawał na Reaktowym frameworku [Gatsby.js](https://www.gatsbyjs.com/). Lubiłem(i nadal lubię) Gatsbiego, dlatego uważałem, że będzie to dobry wybór na kolejną moją aplikację.

Do pewnego momentu wszystko szło zgodnie z planem, powstawały nowe strony i komponenty, aż do deploymentu. Błąd był powiązany z **Firebasem**, którego również używałem do stworzenia tego projektu. Po wielu nieudanych próbach naprawy błędu we własnym zakresie, poddałem się i postanowiłem zasięgnąć pomocy gdzie tylko się da...

Pytałem wszędzie, na grupach na facebooku, programistycznych kanałach na discordzie, StackOverflow, aż w końcu stworzyłem [issue na GitHubie](https://github.com/firebase/firebase-js-sdk/issues/2946). Osoby, które angażują się w Open Source to na prawdę pomocni ludzie, niejednokrotnie próbowali pomóc w rozwiązaniu mojego problemu. Niestety, **nie udało się**, pomimo licznych prób, spędzonych tygodni w kodzie i godzinach dyskutowania w społeczności.

Nie chciałem porzucić projektu na dobre, spędziłem nad nim już wtedy sporo czasu, postanowiłem go więc przepisać! Utworzyłem nowy projekt i tym razem skorzystałem z popularnej biblioteki [Create React App](https://pl.reactjs.org/docs/create-a-new-react-app.html). <Sparkles>Udało się!</Sparkles> Projekt wrócił do żywych i mogłem dalej kontynuować nad nim pracę.

## Dobór technologii

Dobór technologii dla mnie, na tamten moment, był oczywisty, no może z wyłączeniem Gatsbiego.

Skorzystałem ze swojej _głównej_ technologii - Reakta. To w nim na tamten moment chciałem się rozwijać. Do niego doszedł **TypeScript**, którego również jestem wielkim fanem.

[Firebase](https://firebase.google.com/), czyli technologia, w której stworzyłem już wcześniej kilka projektów, posłużyła mi jako backend dla całej aplikacji. Dzięki niej nie musiałem tworzyć swojego backendu(nawet wtedy bym nie potrafił) i mogłem skupić się wyłącznie na logice po stronie frontendu. Firebase udostępnił mi również możliwość logowania i rejestrowania użytkowników, czyli funkcjonalności która była podstawą _Projecty_.

Do stylowania wykorzystałem [Styled Components](https://styled-components.com/) i po code review bardziej doświadczonych programistów, wydzieliłem je do osobnych plików.

[Redux](https://redux.js.org/) wraz z [Thunkiem](https://github.com/reduxjs/redux-thunk) posłużył mi jako stanu globalnego aplikacji.

Formularze obsłużyłem biblioteką [Formik](https://formik.org/), a do poprawnej walidacji danych wykorzystałem paczkę [Yup](https://github.com/jquense/yup).

## Co mogło pójść lepiej i czego się nauczyłem

Pomimo tego, że po skończeniu projektu byłem z niego bardzo dumny, teraz widzę ile rzeczy **mogło pójść lepiej**, co zrobiłem źle i jak to powinno wyglądać. Do dzisiaj zastanawiam się, co mnie skłoniło do wydzielania typów dla komponentu do osobnego pliku...

W ostateczności jestem z niego **zadowolony**, nauczył mnie on bardzo wielu rzeczy, dzięki niemu zagłębiłem się jeszcze bardziej w świat TypeScripta i Reakta. Wtedy też dostawałem swoje pierwsze code review od bardziej doświadczonych osób(wielkie dzięki dla Jakuba Siedleckiego, z którym o 3 nad ranem poprawialiśmy mój kod :D ).
