---
title: 'Monorepo z Lerna, Yarn Workspaces i TypeScript'
category: 'Architektura'
publishedAt: '11-10-2021'
isPublished: true
popular: false
image: '/images/monorepo-typescript/thumbnail.png'
excerpt: 'Jak zarządzać projektem, w którym mamy kilka repozytoriów z kodem? Utrzymywanie zewnętrzynch zależności, sprawny development, bezbolesny release, to tylko niektóre z wyzwań, z którymi musimy się mierzyć przy większych codebasach. Jak to ogarnąć?'
---

Jak zarządzać projektem, w którym mamy kilka _paczek\*_ z kodem? Utrzymywanie zewnętrznych zależności, sprawny development, bezbolesny release, to tylko niektóre z wyzwań, z którymi musimy się mierzyć przy większych codebasach. Jak to ogarnąć?

_\*_ paczka, inaczej projekt, wydzielony kawałek kodu

## Rodzaje repozytoriów

Zanim zaczniemy, rozróżnijmy trzy podstawowe rodzaje repozytoriów:

1. Multirepo - każda nasza _paczka_, jest w osobnym repozytorium - klasyczny podział.

2. **Monorepo** - gwiazda dzisiejszego wieczoru, w tym podziale posiadamy wiele **wyizolowanych** projektów, ale są one zebrane w ramach jednego repo. Mogą (ale nie muszą) być od siebie zależne.

3. Monolit - tutaj w przeciwieństwie do poprzednich rodzajów, cały nasz codebase jest zebrany w jednej _paczce_, w jednym repozytorium.

<Image src="/images/monorepo-typescript/rodzaje-repo.png" alt="Rodzaje repozytoriów" />

## Monorepo

Zatrzymajmy się na chwilę przy samym koncepcie monorepo, wiemy już, że w takim systemie przechowujemy wszystkie nasze _paczki_ w jednym repozytorium, tylko po co?

Załóżmy, że tworzymy nowy projekty, backend i frontend będą napisane w tej samej technologii - TypeScripcie. Takie rozwiązanie jest super, bo po jakimś czasie będziemy mogli reużywać kawałki kodu w obu aplikacjach, oh wait, tylko jak to zrobić? To nie koniec problemów, podobne konfiguracje toolingu, powtarzające się zewnętrzne pakiety, które trzeba utrzymywać, wersjonowanie i publikowanie, to tylko niektóre rzeczy, z którymi musielibyśmy się mierzyć na co dzień...

Do plusów Monorepo możemy zaliczyć:

- Reużywanie kodu
- Łatwiejsze zarządzanie pakietami
- Sprawniejsze procesy (lint, build, test, release)
- Refactoring na dużą skalę
- Jedno miejsce do zgłaszania issues (open source)

Oczywiście takie rozwiązanie nie jest złożone z samych zalet, do jakiego wad można zaliczyć:

- Brak możliwości ograniczenia dostępu do pojedynczej paczki
- Konieczność pobrania całego repo, nawet jeśli pracujemy tylko nad jedną paczką
- Problemy z systemem kontroli wersji przy bardzooo dużej skali (typu Google/Facebook)
- Dłuższy build

### Kto korzysta z Monorepo?

Koncept pojedynczych repozytoriów nie jest znany od wczoraj, korzystają z niego tacy giganci jak Google, czy Facebook, ale również "mniejsi" gracze/projekty związane z technologiami, np. Next.js, Vue i Babel.

<Image
  src="/images/monorepo-typescript/lerna-firmy.png"
  alt="Firmy i projekty, które korzystają z Lerny"
/>

## Lerna & Yarn Workspaces

Pierwszym ze składników naszego projektu będzie [Lerna](https://github.com/lerna/lerna). To narzędzie jest bazą pod nasze monorepo, dostarcza nam tooling potrzebny do wykonywania skryptów pomiędzy paczkami, wersjonowanie i publikowanie paczek. Lernę możemy wykorzystać również jako managera zależności, ale w związku z tym, że na pokładzie mamy jeszcze Yarn Workspaces, podzielmy trochę odpowiedzialność.

Workspaces posłużą nam za inteligenty manager zewnętrznych pakietów, dzięki niemu _połączymy_ ze sobą zależności, będziemy posiadali tylko jeden `yarn.lock`, co ułatwi nam późniejsze utrzymanie pakietów. Yarn Workspaces dostarczają nam również mechanizm, w którym jeden z naszych lokalnych projektów będzie mogł być zależny od drugiego.

Co ciekawe, te dwie technologie możemy wykorzystać niezależnie od siebie, jeśli chcesz się trochę bardziej wgłębić w różnice, to polecam świetny [artykuł autorstwa Sebastiana Webera](https://doppelmutzi.github.io/monorepo-lerna-yarn-workspaces/).

<Image
  src="/images/monorepo-typescript/lerna-yarn-powiazanie.png"
  alt="Diagram powiązania pomiędzy Lerną, Yarn workspaces i Yarnem"
/>

## Monorepo w praktyce

Zanim przejdziemy do właściwej konfiguracji, z założenia nasz projekt będzie bardzo prosty, będziemy posiadali trzy niezależne paczki - backend, frontend i types. Dwie pierwsze będą współdzieliły typy z TypeScripta:

<Image
  src="/images/monorepo-typescript/repo-typescript.png"
  alt="Przepływ danych pomiędzy typami z TypeScript, a repozytoriami"
/>

### Konfiguracja

Jeśli już zainstalowaliśmy Lernę, to przechodzimy do jej konfiguracji, to czego potrzebujemy to plik `lerna.json`, a w nim:

```json
{
  "npmClient": "yarn",
  "useWorkspaces": true,
  "version": "1.0.0"
}
```

W tym miejscu określamy czy będziemy korzystali z NPM, czy z Yarna, możemy również ustawić miejsce składowania _paczek_ i wersję projektu, korzystając z Yarna warto pominąć tutaj pole _packages_ na rzecz ustawienia go w package.json, Lerna wyciągnie tą informację sama, a będziemy mieli jedno źródło prawdy.

W `package.json`, poza standardowymi rzeczami, wskazujemy `workspaces`, które potrzebne są Yarnowi:

```json
{
  "name": "root",
  "version": "1.0.0",
  "license": "MIT",
  "private": true,
  "workspaces": {
    "packages": ["packages/*"]
  }
}
```

## Instalacja zależności

Tak jak wcześniej wspomniałem, zarządzaniem zewnętrznymi zależnościami będą się zajmowały Yarn Workspaces. Żeby dodać jakiś pakiet, wystarczy stosować się takiego patternu:

```bash
yarn workspace <nazwa_lokalnej_paczki> add <nazwa_zewnętrznej_zależności>
```

W kontekście naszego projektu będzie to wyglądało w ten sposób:

```bash
yarn workspace frontend add parcel-bundler --save-dev
```

Jeśli chcemy dodać pakiet, który będzie występował we wszystkich naszych _paczkach_, wystarczy, że zrobimy:

```bash
yarn add <nazwa_zewnętrznej_zależności> -W
```

<Newsletter />

## Powiązanie lokalnych paczek

Esencja dzisiejszego artykułu, czyli jak reużywać typy pomiędzy frontendem, a backendem?

Załóżmy, że w paczce `types` posiadamy typ użytkownika:

```ts
export type User = {
  id: string;
  name: string;
  points: number;
};
```

Aby skorzystać z niego w paczce `backend`, musimy wykonać taką komendę:

```bash
yarn workspace backend add types@1.0.0
```

<Image
  src="/images/monorepo-typescript/lokalne-powiazania-paczki.png"
  alt="Diagram lokalne powiązania między TypeScriptowymi typami, a paczkami frontend i backend"
/>

> Ważne jest, aby uważać tutaj z wersjami - lepiej zadeklarować konkretną wersję, w moim przypadku yarn "źle" domyślał się, jaką naprawdę ma dodać

Jeśli wszystko poszło zgodnie z planem, powinniśmy zobaczyć nową zależność w `package.json` w paczce `backend`:

```json
"dependencies": {
   "types": "^1.0.0"
}
```

Korzystamy z niej dokładnie tak samo, jak z każdej innej zależności:

```ts
import express from 'express';
import type { User } from 'types';
import { v4 as uuidv4 } from 'uuid';

const app = express();

const user: User = {
  id: uuidv4(),
  name: 'User',
  points: 10012,
};

app.get('/', (req, res) => res.send('Monorepo Backend'));
app.listen(8000);
```

## Praca z Lerną

Uff, udało nam się wykorzystać Yarn Workspaces, czas na Lernę, po co tak właściwie nam ona w projekcie? 🤔

### Procesy

Jak już wspomniałem na samym początku, Lerna **świetnie** usprawnia nam pracę z różnymi procesami. Często spotykane procesy w aplikacjach TypeScriptowych:

- lint
- test
- format
- build

My zajmiemy się tym pierwszym, ale cały _przepis_ będzie również działał na inne procesy. Do naszego procesu `lint` wykorzystamy dobrze znanego wszystkim ESlinta.

Instalacja:

```bash
yarn add eslint @typescript-eslint/eslint-plugin @typescript-eslint/parser prettier eslint-config-prettier eslint-plugin-prettier -W
```

Konfiguracja:

```json
{
  "root": true,
  "parser": "@typescript-eslint/parser",
  "parserOptions": {
    "sourceType": "module",
    "ecmaVersion": 2021
  },

  "plugins": ["@typescript-eslint"],
  "extends": ["prettier", "plugin:prettier/recommended", "plugin:@typescript-eslint/recommended"]
}
```

Chcemy wykonywać ten proces w paczkach `frontend` i `backend`, dodajemy w obu miejscach skrypt w `package.json`:

```json
"scripts": {
    "lint": "eslint . --ext ts"
    }
```

Dla uproszczenia, w naszym projekcie posiadamy tylko jeden plik konfiguracyjny ESlinta oraz takie same skrypty, ale nic nie stoi nam na przeszkodzie, żeby zrobić je **zupełnie inne** w każdej z naszych paczek 📦

W katalogu głównym projektu, do `package.json` dodajemy odpowiedni skrypt:

```json
"scripts": {
    "lint": "lerna run lint --stream"
    }
```

A następnie wywołujemy:

```bash
lerna run lint
```

Dzięki temu we wszystkich naszych paczkach zostanie wywołany `eslint . --ext ts`. Ten i podobne procesy wraz z Lerną, super się łączą z narzędziami typu [Lint Staged](https://github.com/okonet/lint-staged) i [Husky](https://github.com/typicode/husky), zdecydowanie warto spróbować!

<Image
  src="/images/monorepo-typescript/procesy-lint.png"
  alt="Diagram procesu lintowania wraz z wykorzystaniem Lerny"
/>

## Wersjonowanie

Wykorzystanie Lerny do wersjonowania paczek to łatwizna wystarczy jedna komenda:

```bash
lerna version [major | minor | patch | premajor | preminor | prepatch | prerelease]
```

Co się dzieje po wykonaniu tej komendy? Lerna za kulisami sprawdzi jakie zmiany zostały zaaplikowane w danych paczkach, otaguje nową wersję i wypushuje na zdalne rezpotorium Gita.

<Image
  src="/images/monorepo-typescript/wersjonowanie.png"
  alt="Wersjonowanie: Patch (1.0.1), Minor (1.2.0), Major (2.0.0)"
/>

Warto jeszcze wspomnieć o fladze `--conventional-commits`, która korzysta z [Conventional Commits](https://conventionalcommits.org/) i automatycznie określi wersje oraz wygeneruje changelog:

```bash
lerna version --conventional-commits
```

## Publikowanie do rejestru NPM

Tutaj sprawa wygląda bardzo podobnie jak poprzednio. Wystarczy jedna komenda:

```bash
lerna publish
```

Po jej wykonaniu wszystkie paczki, które zostały zmienione od poprzedniej wersji, zostaną opublikowane.

> Paczki muszą mieć ustawione `"private": false` w `package.json`, inaczej Lerna nie rozpocznie procesu publikacji

## Podsumowanie

To by było na tyle, jeśli chodzi o krótkie wprowadzenie do tematu Monorepo 🙏

Zarówno Lerna, jak i Yark Workspaces oferują znacznie więcej, a komfort pracy z takim połączeniem stoi na wysokim poziomie - zachęcam do dalszego zgłębiania 😎

Do usłyszenia!

### Źródła

- [Why is Babel a monorepo?](https://github.com/babel/babel/blob/master/doc/design/monorepo.md)
- [Monorepos in the Wild](https://medium.com/@maoberlehner/monorepos-in-the-wild-33c6eb246cb9)
